---
title: Työaikakalenterit
description: Tässä ohjeaiheessa kuvataan Dynamics 365 Human Resourcesin työaikakalentereita ja kalentereiden määrittämistä.
author: andreabichsel
manager: AnnBe
ms.date: 09/12/2018
ms.topic: article
ms.prod: ''
ms.service: dynamics-365-talent
ms.technology: ''
ms.search.form: ''
audience: Application User
ms.reviewer: anbichse
ms.search.scope: Core, Operations, Talent
ms.custom: ''
ms.assetid: ''
ms.search.region: Global
ms.author: anbichse
ms.search.validFrom: 2018-07-01
ms.dyn365.ops.version: AX 7.0.0, Talent July 2017 update
ms.openlocfilehash: ac19fca407bd936cb9b7edcfa9f4eb81daf607dd
ms.sourcegitcommit: 40163705a134c9874fd33be80c7ae59ccce22c21
ms.translationtype: HT
ms.contentlocale: fi-FI
ms.lasthandoff: 02/03/2020
ms.locfileid: "3006215"
---
# <a name="working-time-calendars"></a>Työaikakalenterit

Työaikakalenterin avulla voit luoda organisaatiosi työntekijöille kalenterin, jossa on kellonajat ja päivämäärät. Kalenterit tehostavat oletusarvoista poissaolopyyntöprosessia (tunnit tai päivät). Kun työntekijä lähettää poissaolopyynnön, hänen ei tarvitse huolehtia lomista ja kiinnioloajoista, jotka käsitellään hänen puolestaan työaikakalenterin kautta.

## <a name="setting-up-a-working-time-calendar"></a>Työaikakalenterin määrittäminen

Kalenterit sisältävät luonnin tiedot, sisällytettävät päivät ja tunnit, kalenterin päivät, näiden päivien työajat sekä rekisteröidyt työntekijät. 

Voit määrittää kalenterin seuraavien ohjeiden mukaisesti:

1. Napsauta **Organisaation hallinto** -sivulta **Kalenterit**.

2. Valitse toimintoruudussa **Uusi** ja kirjoita nimi ja kuvaus.

3. Valitse organisaatiosi työpäivät ja kirjoita työaika.

4. Lisää lomat ja kiinnioloajat **Lisää**-painikkeen avulla.

5. Kirjoita lomien ja kiinnioloaikojen, kuten yhdysvaltalaisten lomien tai lakimääräisten vapaapäivien, nimi ja kuvaus. Kirjoita lomien ja kiinnioloaikojen päivämäärät. Tallenna lomien ja kiinnioloaikojen luettelo ja sulje sivu.

6. Valitse avattavasta valikosta lomien ja kiinnioloaikojen luettelo.

7. Jos työntekijöillä on vapaa-aikoja, kuten lounastaukoja tai muita taukoja, lisää myös ne. Valitse **Vapaa-aika** ja kirjoita nimi ja aika-alue. Sulje sivu. 

8. Napsauta **Lisää** vapaa-ajan lisäämiseksi kalenteriin.

9. Valitse **Päivät**-välilehdessä **Luo** päivien luomiseksi kalenteriin. Kirjoita päivämääräalue kalenteriin. Päivät ja työajat luodaan luontiasetuksissa määritettyjen työpäivien ja kellonaikojen mukaan yhdessä valittujen päivämäärien kanssa.

10. Voit määrittää työntekijöille kalenterin valitsemalla **Määritä työntekijöille** toimintoruudussa. Valitse työntekijät, joille haluat määrittää tämän kalenterin, ja napsauta sitten **Määritä**.

Työntekijöillä ei tarvitse välttämättä olla määritettyjä kalenterita. Jos työaikakalenteri on määritetty, vapaapäivät suljetaan automaattisesti pois pyynnöstä. Tuntien tai päivien määrät vastaavat kalenterissa määritettyjä oletustyöaikoja. Jos työntekijälle ei ole määritetty kalenteria, kaikki päivät ovat käytettävissä vapaa-ajalle eikä vapaa-ajan määrä ole pyynnön oletusarvo. 
