---
title: Finance and Operations -sanasto
description: "Tässä sanastossa on selitetty Microsoft Dynamics 365 for Finance and Operations Enterprise Editionin keskeiset termit ja käsitteet."
author: tonyafehr
manager: AnnBe
ms.date: 07/25/2017
ms.topic: article
ms.prod: 
ms.service: dynamics-ax-applications
ms.technology: 
audience: Application User
ms.reviewer: tfehr
ms.search.scope: Core, Operations
ms.custom: 44101
ms.assetid: d4e01957-69a0-4c92-91c5-4646c8b0cad8
ms.search.region: Global
ms.author: tfehr
ms.search.validFrom: 2016-02-28
ms.dyn365.ops.version: AX 7.0.0
ms.translationtype: HT
ms.sourcegitcommit: 2771a31b5a4d418a27de0ebe1945d1fed2d8d6d6
ms.openlocfilehash: faf9355218f39e3ded194cbe3726a76b04aa9dbf
ms.contentlocale: fi-fi
ms.lasthandoff: 12/04/2017

---

# <a name="finance-and-operations-glossary"></a>Finance and Operations -sanasto

[!include[banner](../includes/banner.md)]

Tässä sanastossa on selitetty Microsoft Dynamics 365 for Finance and Operations Enterprise Editionin keskeiset termit ja käsitteet. 

### **A**<h6>**alihankkija**</h6>Alihankkija-työnantajasuhteeseen yrityksen kanssa osallistuvan henkilön rooli.<br/><h6>**ALV (arvonlisävero)**</h6>Tuotteita koskeva vero eri tuotantovaiheissa. Perustuu vaiheessa lisättyyn arvoon.<br/><h6>**arvovirta**</h6>Toimintayksikkö, joka ohjaa yhtä tai useampaa tuotantovirtaa.<br/><h6>**Automaattinen selvitysyhtiö (Automated Clearing House, ACH)**</h6>Yhdysvalloissa käytettävä sähköinen rahansiirtojärjestelmä, jonka avulla voidaan siirtää varoja vastaanottaja- ja lähettäjäosapuolten pankkitilien välillä.<br/><h3>**B**</h3><h6>**budjetin hallinta**</h6>Käytäntö, jossa menot sallitaan vain siinä tapauksessa, että budjetista voidaan varata varoja tulevien maksusitoumuksien täyttämiseksi.<br/><h6>**budjetin ohjausdimensio**</h6>Yhdistelmä aktiivisia taloushallinnon dimensioarvoja, joilla budjettivarat kohdistetaan suunniteltujen tapahtumien maksuihin.<br/><h6>**budjetin ohjaussääntö**</h6>Liiketoimintapäätöksen koodaus sitovien ja todellisten kulujen tarkistamiseksi käytettävissä olevia budjettivaroja vastaan, jotka on allokoitu kelvollisten budjetin ohjausdimensioarvojen yhdistelmien määrittämille yksityiskohtaisille tai kootuille tehtäville.<br/><h6>**budjettijakson aikaväli**</h6>Aikajakso, joka on määritetty kirjanpidon kalenterikausien määränä. Budjettikausi voi poiketa kirjanpitokaudesta.<br/><h6>**budjettimalli**</h6>Suunnittelurakenne, jota käytetään budjetin rahaston kohdistusten ja menojen ajoittamiseen.<br/><h6>**budjettiryhmä**</h6>Joukko budjetin dimensiohierarkiaan kuuluvia taloushallinnon dimension arvoja, joita käytetään taloushallinnon dimension ylätason arvoihin liitettyjen yhdistettyjen budjettivarojen laskennassa ynnäämällä taloushallinnon dimension alatason arvoihin liitetyt budjettivarat.<br/><h6>**bulkkinimike**</h6>Tuotteen toimitustehtävään syötetty reseptinimike.<br/><h3>**D**</h3><h6>**dimensioon perustuva tuotekonfigurointi**</h6>Määritysmenetelmä, jolla luodaan tuotevariantteja valitsemalla tuotedimensioiden arvot.<br/><h3>**E**</h3><h6>**EPE (Every Product Every)**</h6>Lean-käsite, jota käytetään säännöllisesti toistuvan tuotantosyklin toteuttamiseen.<br/><h6>**erääntyminen**</h6>Prosessi ajanjaksojen luokittelemiseen iän mukaan.<br/><h6>**erääntymiskausi**</h6>Päivien määrä ajanjaksolla, jota käytetään erääntyneen asiakasmaksusaldon raportoimiseen.<br/><h6>**erämäärite**</h6>Prosessierän tai siirtoerän tuotemäärite.<br/><h6>**erillinen tuote**</h6>Yksilöivästi tunnistettava tuote.<br/><h6>**esto**</h6>Toiminto, joka asettaa asiakirjan tai tuotteen pitoon.<br/><h3>**G**</h3><h6>**GST-vero**</h6>Joissakin maissa ja alueilla perittävä arvonlisävero.<br/><h3>**J**</h3><h6>**jaettu omaisuus**</h6>Varat, joita käyttää useampi kuin yksi rahavirtaa tuottava yksikkö. Tällainen on esimerkiksi jakelukeskus, jossa nimikkeitä säilytetään, kunnes ne kuljetetaan jakelukeskuksen piiriin kuuluville markkina-alueille.<br/><h6>**järjestys**</h6>Järjestys, jonka perusteella työt tai toiminnot käsitellään tuotantotiloissa tavoitteiden saavuttamiseksi.<br/><h3>**K**</h3><h6>**kaava**</h6>Numeerinen suhde tuotantoprosessin syötteiden ja tulosten välillä.<br/><h6>**kaksisuuntainen vastaavuuskäytäntö**</h6>Vastaavuuskäytäntö, joka edellyttää, että vähintään yhden toimittajan laskun hinnat vastaavat vähintään yhden ostotilauksen hintoja.<br/><h6>**kanban**</h6>Signaali, joka ilmaisee tuotteen määrätarpeen.<br/><h6>**kanban-sääntö**</h6>Lean-valmistusjärjestelmän sääntö, joka toteuttaa materiaalien suunnittelun ja täydennyksen käytännöt ohjaamalla sitä, miten prosessi- ja siirtotehtäviä koordinoidaan tuotantovirroissa.<br/><h6>**kanban-työ**</h6>Prosessi tai siirtotehtävä tuotantovirrassa, jonka käynnistää kanban.<br/><h6>**kanban-työn kulutus**</h6>Tuotekomponenttien noutaminen varastosta kanban-tuotantotöiden suorittamiseksi.<br/><h6>**kanban-työnkulku**</h6>Määrittää tehtäväjärjestyksen, joka suoritetaan kanban-säännön perusteella luoduille kanbaneille.<br/><h6>**kapasiteetin kuormitus**</h6>Enimmäismäärä ajoitettua työtä, jonka työkeskus voi suorittaa vaadittavalla kapasiteettitasolla.<br/><h6>**kapasiteettisuunnittelu**</h6>Menettely, jolla määritetään resurssin kapasiteettitarve, joka vastaa tietyn aikajakson aikaista tulevaa tuotannon tarvetta.<br/><h6>**käyttöoikeuskoodi**</h6>Aakkosnumeerinen tunnus, joka antaa osapuolelle oikeuden käyttää ohjelmistoa tai ohjelmiston osia käyttöoikeussopimuksessa kuvattujen ehtojen mukaisesti. Se myös aktivoi ohjelmiston moduuleja, ominaisuuksia ja toimintoa sekä poistaa niiden aktivointeja.<br/><h6>**käyttöoikeusrooli**</h6>Määritetty sovelluksen käyttöoikeusjoukko. Käyttäjälle määritetty käyttöoikeusrooli määrittää, mitä tehtäviä käyttäjä voi suorittaa ja mitä käyttöliittymän osia hän voi tarkastella. Kaikille käyttäjille on määritettävä vähintään yksi käyttöoikeusrooli, jotta he voivat käyttää järjestelmää.<br/><h6>**käyttöönotettava paketti**</h6>Käyttäjän hyväksyntätestauksen ja tuotantoympäristöjen käyttöönotossa käytettävä väline.<br/><h6>**kiinteä kustannus**</h6>Kustannus, joka ei muutu tuotteen toimituskapasiteetin muutosten myötä.<br/><h6>**kiinteä valuutta**</h6>Valuutta, jolla on kiinteä vaihtokurssi suhteessa toiseen valuuttaan.<br/><h6>**kirjanpidon kirjauskansio**</h6>Kirjauskansio, jota käytetään kirjanpitotapahtumien taloudellisten seurausten kirjaamiseen kirjanpitojärjestelmässä.<br/><h6>**kirjanpitosääntö**</h6>Kirjanpitojärjestelmän sääntö, joka ohjaa kirjanpitotapahtumien taloudellisten seurauksien luokittelun, kirjaamisen ja raportoinnin periaatteita, menetelmiä ja menettelyitä.<br/><h6>**kirjanpitotili**</h6>Luokittelu, joka on luotu tilikartassa lueteltujen taloushallinnon dimensioarvojen ja päätilin arvon yhdistelmästä ja jota käytetään taloudellisen tehtävän seurausten luokittelussa.<br/><h6>**kirjata**</h6>Taloudellisen tapahtuman rahallisen arvon kirjaaminen tietylle tilille tai yhteenvedon laatiminen yleisen ja tytäryhtiöiden kirjauskansioiden vienneistä ja niiden luokitteleminen uudelleen yleisen ja tytäryhtiöiden kirjanpitotilien vienneiksi.<br/><h6>**kolmisuuntainen vastaavuuskäytäntö**</h6>Vastaavuuskäytäntö, joka edellyttää, että vähintään yhden toimittajan laskun hinnat vastaavat vähintään yhden ostotilauksen hintoja ja että vähintään yhden toimittajan laskun määrät vastaavat vähintään yhden tuotteen vastaanottomäärää.<br/><h6>**konsernin sisäinen**</h6>Tapahtuu kahden yksikön välillä, jotka kuuluvat samaan, kaikkien yksiköiden tilit konsolidoivaan organisaatioon.<br/><h6>**koontinäyttö**</h6>Finance and Operations -sivuston tyypillinen aloitussivu. Koontinäytössä käyttäjät näkevät osion kullekin työtilalle, jonka käyttöoikeus heillä on. Kussakin osiossa näytetään aiheeseen liittyvän työtilan yhteenveto-osioiden ruudut. Koontinäyttö koostuu nimestä ja ruutuja sisältävistä osioista.<br/><h6>**kustannuslaskenta**</h6>Organisaation hankkimien, tuottamien tai toimittamien taloudellisten resurssien laskemiseen, määrittämiseen ja kustannusten kohdistamiseen käytettävä prosessi.<br/><h6>**kustannuspaikka**</h6>Toimintayksikkö, jonka esimiehet vastaavat budjetoiduista ja toteutuneista menoista.<br/><h6>**kustannuspoikkeama**</h6>Odotetun kustannuksen ja toteutuneen kustannuksen välinen ero.<br/><h6>**kysynnän ennustaminen**</h6>Liiketoimintaprosessi, joka arvioi tulevaa kysyntää ja luo kysynnän ennusteita aiempien tapahtumatietojen perusteella.<br/><h6>**kysynnän ennuste**</h6>Ennuste tulevasta tuotteen kysynnästä.<br/><h3>**L**</h3><h6>**laajennus**</h6>Sovelluksen mukauttaminen lisäämällä toiminto nykyiseen koodiin.<br/><h6>**lähteen tarve**</h6>Lähdeasiakirjarivillä oleva tuotemäärä, joka luo tarvekohdistusvaatimuksen.<br/><h6>**laskun täsmäytys**</h6>Käytäntö, jossa täsmäytetään toimittajan laskujen hinnat ja tuotteiden määrät ostotilauksiin ja tuotteiden vastaanottoon.<br/><h6>**lean-aikatauluryhmä**</h6>Tapa nimikkeiden koostamiseen tuotantoa varten esimerkiksi asetus-, lähetys- tai kuljetusryhmän perusteella.<br/><h6>**lean-valmistus**</h6>Filosofia, jossa tuotannon toimet edistävät lean-tuotantovirtoja ja liiketoimintoja.<br/><h6>**liiketoimintayksikkö**</h6>Osittain itsenäinen toimintayksikkö, joka luodaan vastaamaan yrityksen strategisiin tavoitteisiin.<br/><h6>**lisäaika**</h6>Määritetyn päivämäärän jälkeinen ajanjakso, jolloin sitoumus voidaan toteuttaa ilman seuraamuksia.<br/><h6>**lisääminen**</h6>Lähdekoodin mukauttamistapa lisäämällä uusi lähdekoodi, joka ohittaa oletuslähdekoodin.<br/><h3>**M**</h3><h6>**määrän varianssi**</h6>Tilatun ja vastaanotetun tuotemäärän ero, kun lisävastaanottoja ei odoteta.<br/><h6>**maksuvalmius**</h6>Osapuolen mahdollisuus käyttää nykyisiä varoja nykyisten velkojen täsmäyttämiseen.<br/><h6>**malli**</h6>Malli sisältää koodielementtejä ja viitemetatietoja. Se luodaan ja tarkistetaan Visual Studiossa.<br/><h6>**mallielementti**</h6>Malli on elementtiryhmä (lähdetiedostoja ja metatietoja), joka muodostaa jaeltavan ohjelmistoratkaisun. Malli on suunnittelun aikainen konsepti.<br/><h6>**MTKUST (myytyjen tuotteiden kustannukset)**</h6>Kirjanpitoluokka, jonka avulla lasketaan tuotteiden valmistuksen ja varastoinnin taloudelliset seuraukset.<br/><h6>**myyntirakenne**</h6>Yhtenä yksikkönä myytävän useamman tuotteen yhdistelmä.<br/><h6>**myyntisopimus**</h6>Lähdeasiakirja, johon on kirjattu vähintään kahden osapuolen välinen sopimus siitä, että myyjäosapuoli sitoutuu myymään tuotetta tietyn määrän tai tiettyä arvoa vastaavasti määrätyllä aikavälillä suotuisampia hintoja ja alennuksia vastaan.<br/><h6>**myyntisopimuskäytäntö**</h6>Käytäntö, joka valtuuttaa osapuolet muuttamaan myyntisopimuksen ehtoja.<br/><h6>**myyntitarjous**</h6>Lähdeasiakirja, johon on kirjattu tarjous tietyn tuotemäärän toimittamisesta tiettyyn hintaan ja tiettyyn päivämäärään mennessä vastaukseksi tarjouspyyntöön myyntiprosessissa.<br/><h6>**myyntitilauskäytäntö**</h6>Käytäntö, joka valtuuttaa osapuolet muuttamaan myyntitilauksen ehtoja sekä ohjaamaan tilauskäsittelyä ja maksuprosesseja.<br/><h3>**N**</h3><h6>**nimikkeen kohdistustunnus**</h6>Tuoteperheen ryhmä, jota käytetään ennusteissa ja kysynnän ajoittamisessa.<br/><h6>**nimikkeen suhde**</h6>Viittaus nimikkeen kohdistusryhmään tai nimikkeeseen ja sen tuotedimensioihin kanban-säännössä.<br/><h6>**NKPA (nettokirjanpitoarvo)**</h6>Käyttöomaisuuden arvo laskettuna käyttöomaisuuden alkuperäisen kustannuksen ja siitä vähennettyjen poistojen erotuksena.<br/><h3>**O**</h3><h6>**objektin oikeus**</h6>Suojattavalle objektille sallittu luonti-, luku-, päivitys-, poisto- tai suorittamistyövaihe.<br/><h6>**osapuoli**</h6>Henkilö tai organisaatio, joka osallistuu taloudellisiin tehtäviin.<br/><h6>**osoitteen tarkistus**</h6>Luottokorttikäsittelijän tarjoama palvelu, joka tarkistaa, että kortinhaltijan antama laskutusosoite täsmää myöntäneen pankin tallentamia tietoja.<br/><h6>**ostoehdotus**</h6>Lähdeasiakirja, johon on kirjattu tuotepyynnöt, jotta ne voidaan lähettää tarkastukseen ja niillä voidaan valtuuttaa tekemään ostoja hankintaorganisaatiossa.<br/><h6>**ostosopimuskäytäntö**</h6>Käytäntö, joka valtuuttaa osapuolet muuttamaan ostosopimuksen ehtoja.<br/><h6>**ostotarjous**</h6>Lähdeasiakirja, johon on kirjattu tarjous ostaa tietty määrä tuotetta tiettyyn hintaan ja tiettyyn päivämäärään mennessä vastaukseksi tarjouspyyntöön hankintaprosessissa.<br/><h6>**ostotilauskäytäntö**</h6>Käytäntö, joka valtuuttaa osapuolet muuttamaan ostotilauksen ehtoja ja ohjaamaan tilauskäsittelyä.<br/><h3>**P**</h3><h6>**pääajoitus**</h6>Prosessi, jolla luodaan aikataulu tarjonnan täsmäyttämiseksi kysynnän kanssa.<br/><h6>**päätuote**</h6>Tuotteen vakiomuotoinen tai toiminnallinen esitystapa, joka toimii perustana tuotevarianttien määrittämiselle.<br/><h6>**paketti**</h6>Paketti on käännettävissä ja käyttöön otettavissa oleva yhden tai useamman mallin yksikkö.<br/><h6>**pankkitilin täsmäytys**</h6>Käytäntö, jossa täsmäytetään pankkitiliä vastaava kirjanpitotili vertaamalla kirjanpitotilin tapahtumia tiliotteen tapahtumiin.<br/><h6>**parasta ennen -kausi**</h6>Ajanjakso, jonka aikana tuotteen laatu ja ominaisuudet ovat parhaimmillaan.<br/><h6>**parasta ennen -päivä**</h6>Suositeltu päivämäärä, johon asti tuotteen laatu tai ominaisuus on optimaalinen.<br/><h6>**prospekti**</h6>Osallistuja, jolla on todistettu ja mahdollinen kyky tarjota yritykselle palveluita tai todennäköistä tulevaa taloudellista hyötyä.<br/><h6>**pyynnön lähettäjä**</h6>Henkilö, joka pyytää taloudellisia resursseja.<br/><h3>**R**</h3><h6>**rahavirtaa tuottava yksikkö**</h6>Luokiteltavissa olevien omaisuuserien pienin ryhmä, joka tuottaa rahavaroja erillään muista organisaation omaisuuseristä. Näiden omaisuuseräryhmien avulla mitataan aiheutuvia arvonalentumistappioita.<br/><h6>**rekisteri**</h6>Tietue, johon kirjataan resurssikulun tapahtumien toiminnalliset, juridiset ja taloudelliset seuraukset kirjanpitojärjestelmässä.<br/><h6>**reseptinimike**</h6>Eräprosessin tuotos, jota ohjataan kaavalla.<br/><h6>**rinnakkaistuote**</h6>Nimike, joka on valmistettu yhdessä toisen nimikkeen kanssa.<br/><h3>**S**</h3><h6>**saatavuus (CTP)**</h6>Valmistettujen tuotteiden osa käytettävissä olevista operatiivisista resursseista ja käytettävissä oleva syötetuote, joka tarvitaan tietyn asiakasvaatimuksen täyttämiseksi.<br/><h6>**sähköinen rahansiirto (Electronic Funds Transfer, EFT)**</h6>Verkossa toimiva järjestelmä, jolla siirretään varoja pankkitililtä toiselle.<br/><h6>**siirrettävä budjetti**</h6>Budjetti, joka siirretään yhdeltä tilikaudelta seuraavalle ja joka on varattu avoimille ostotilauksille uudella tilikaudella.<br/><h6>**siirtoerä**</h6>Siirrettävän tai siirrettävissä olevan yhden tai useamman nimikkeen määrä.<br/><h6>**suunniteltu konsernin sisäinen kysyntä**</h6>Tuotteen kysynnän ennuste yrityksessä, joka on toimittajana. Suunniteltu kysyntä luodaan suunnitellusta kysynnästä tuotantovirran yrityksen tuotteelle.<br/><h6>**suunnittelutyökalu**</h6>Visual Studio -työkalu, jolla voi luoda, päivittää ja tarkistaa mallielementtejä.<br/><h6>**syklin kesto**</h6>Tehtävän suorittamiseen käytetty aika.<br/><h3>**T**</h3><h6>**tahtiaika**</h6>Yhden tuoteyksikön tuottamiseen kuluva aika.<br/><h6>**taktinen pyöristys**</h6>Markkinointikäytäntö, jossa tuotteet hinnoitellaan parittomilla numeroilla siten, että hinta jää hieman alle lähimmän tasaluvun.<br/><h6>**taloushallinnon dimensio**</h6>Taloushallinnon luokittelu, joka on luotu organisaation osapuolista, sijainneista, tuotteista ja toiminnoista ja jota käytetään hallinnon raportoinnissa.<br/><h6>**taloushallinnon dimension arvo**</h6>Taloushallinnon dimension toimialueella sijaitseva tietoelementti.<br/><h6>**tapahtuma**</h6>Tapahtuman avulla luokka tai objekti voi ilmoittaa muille luokille tai objekteille, kun jotain merkittävää tapahtuu.<br/><h6>**tarjouspyyntö**</h6>Lähdeasiakirja, jossa pyydetään tarjoamaan tietyn tuotemäärän toimitusta tietyllä hinnalla ja tiettyyn päivämäärään mennessä.<br/><h6>**tarvekohdistus**</h6>Prosessi, jolla vaadittavan nimikkeen määrä jäljitetään sen lähteeseen.<br/><h6>**tarvekohdistustapahtuma**</h6>Resurssinkulun tapahtuma, joka ilmoittaa tuotteen kysynnästä.<br/><h6>**tase**</h6>Organisaation taloudellista asemaa koskeva selvitys, jossa ilmoitetaan varojen, velkojen ja oman pääoman tilanne tasepäivänä.<br/><h6>**tasetili**</h6>Tili, joka kuvaa muutoksia taseen raportoidussa arvossa.<br/><h6>**täsmäytys**</h6>Käytäntö, jossa oikaistaan kahta tai useampaa tiliä tai laskelmaa niin, että luvut täsmäävät.<br/><h6>**tehtäväopas**</h6>Hallittu, ohjattu kokemus tehtävän tallentamisen vaiheissa. Tehtäväopas ohjaa käyttäjän tallennetun kokemuksen läpi. Kaikki tietoturvaan, tietoihin ja sovelluksiin liittyvät toiminnot ovat samat tehtäväopasta suoritettaessa kuin ilman tehtäväopasta. Tehtäväopas hankkii samoilla välineillä kuin tehtävien tallennustoiminto tiedon siitä, milloin käyttäjä on suorittanut tarkoitetun vaiheen loppuun, jotta se voi kehottaa käyttäjää siirtymään seuraavaan tallennusvaiheeseen.<br/><h6>**tehtävätallenne**</h6>Tiedosto, joka sisältää toiminnot ja huomautukset, jotka taltioidaan, kun tehtävien tallennustoimintoa suoritetaan Finance and Operations -järjestelmässä.<br/><h6>**tehtävien eriyttäminen**</h6>Petosten, väärinkäytösten ja virheiden vähentämiseen tähtäävä suunnitteluperiaate, jolla tallennus-, vahvistus-, varmennus-, hallinta- ja ajoittaiset tarkastustehtävät rajataan niille henkilöille, jotka osallistuvat taloustapahtumien taloudellisiin seurauksiin tai dokumentoivat tai tallentavat niitä.<br/><h6>**Tehtävien tallennustoiminto**</h6>Finance and Operations -järjestelmään esiasennettu työkalu. Toiminto tallentaa tallennuksen aikana kaikki tapahtumat, jotka käyttäjä syöttää Finance and Operations -käyttöliittymässä ja jotka suoritetaan palvelimen avulla, kuten arvojen lisäämisen, asetusten muuttamisen tai tietojen poistamisen.<br/><h6>**tiedostojen hallintajärjestelmä**</h6>Sovelluspalvelu organisaation tiedostojen säilyttämistä ja käsittelyä varten.<br/><h6>**tietoyksikkö**</h6>Tietorakenne, joka edustaa yksikön tieto-ominaisuutta.<br/><h6>**tilastollinen perusennuste**</h6>Tulevan kysynnän arvio, joka luodaan käyttämällä ennustealgoritmia historiallisiin tapahtumatietoihin.<br/><h6>**tilikartta**</h6>Päätilien luettelo.<br/><h6>**tilinpäätös**</h6>Raportti, johon kirjataan organisaation taloudelliset tiedot ja taloudellinen asema.<br/><h6>**todellinen paino**</h6>Myyntinimikkeen tai varastonimikkeen nimellinen tai todellinen paino.<br/><h6>**toimintayksikkö**</h6>Organisaatio, joka jakaa taloudellisten resurssien ja operatiivisten prosessien hallinnan sellaisten ihmisten kesken, joiden vastuulla on rajallisten resurssien maksimointi, prosessien tehostaminen ja suorituskyvyn raportointi.<br/><h6>**toimittajan lasku**</h6>Lähdeasiakirja, johon on kirjattu toimittajan maksupyyntö. Toimittajan lasku voi viitata useampaan ostotilaukseen. Kun toimittajan lasku on hyväksytty, maksu voidaan suorittaa toimittajalle.<br/><h6>**toimittajan tuoteluettelo**</h6>Luettelo toimittajalta ostettavissa olevasta tuotevalikoimasta.<br/><h6>**toimitusilmoitus**</h6>Liiketoiminta-asiakirja, johon on kirjattu kahden osapuolen välinen tuotetoimitus.<br/><h6>**toteutunut määrä**</h6>Mitattu määrä, joka syötetään tehtävään tai tulostetaan tehtävästä.<br/><h6>**tuotantoaikataulu**</h6>Aikataulu tietyn nimikkeen ja nimikemäärän tuottamiselle määrättynä aikana. Tuottamisesta vastaavat määrätyt henkilöresurssit tai toiminnalliset resurssit.<br/><h6>**tuotantotilaus**</h6>Lähdeasiakirja, johon on kirjattu kysynnän mukaisen tuotemäärän tuottamista koskevat vaatimukset.<br/><h6>**tuotantovirran malli**</h6>Esitys tuotantovirran prosessissa olevan työsoluryhmän tarjoamasta tuotantokapasiteetista.<br/><h6>**tuotantovirta**</h6>Tuotantoprosessi, joka on suunniteltu Lean-periaatteiden avulla.<br/><h6>**tuotedimensio**</h6>Väriin, kokoon tai konfiguraatioon liittyvät tuotemääritteet, joita käytetään dimensioihin perustuvassa tuotekonfiguraatiossa.<br/><h6>**tuoteperhe**</h6>Yksilöivä ryhmä nimikkeitä, palveluita tai oikeuksia, jotka joko ovat mukana samoissa tuotanto- tai toimitustehtävissä tai joita tarjotaan samoille markkina-alueille. Finance and Operations -järjestelmässä ryhmä esitetään käyttämällä ennusteen kohdistustunnusta.<br/><h6>**tuoterakenne**</h6>Luettelo tuotteista ja tuotemääristä, jotka tarvitaan yhden tuotteen valmistamiseen.<br/><h6>**tuotevariantti**</h6>Päätuotteen konfiguraatio.<br/><h6>**tuotteen vastaanotto**</h6>Lähdeasiakirja, johon on kirjattu tilattujen, palautettujen tai lähetettyjen tuotteiden vastaanotto.<br/><h6>**tuotteiden hankintaluettelo**</h6>Hankintaluokan mukaan ryhmitelty tuotevalikoiman luettelo. Tuotteiden hankintaluetteloa käytetään pyydettäessä tuotteita organisaation sisäiseen käyttöön.<br/><h6>**työntekijä**</h6>Työntekijän tai alihankkijan roolissa toimiva henkilö, joka saa korvauksen palveluiden suorittamisesta.<br/><h6>**työsolu**</h6>Resurssiryhmä, joka osallistuu tuotantovirran tehtävään.<br/><h6>**työtila**</h6>Sivu, joka tarjoaa yleiskatsauksen yhteen käyttäjän suorittamaan tehtävään. Sivulla on ruutuja, luetteloita ja kaavioita, jotka näyttävät odottavat työt ja niihin liittyvät tiedot useista lähteistä. Se nostaa esille usein toistuvat näihin tietoihin liittyvät työt. Työtilan yhteenveto-osiossa näytettävät ruudut näkyvät myös niihin liittyvässä koontinäytön osassa.<br/><h3>**V**</h3><h6>**vähennysavain**</h6>Menetelmä, jolla voi lisätä tai vähentää ennustevaatimuksia pääsuunnittelussa käyttäjän määrittämien, tietyin aikavälein käytettävien osuuksien perusteella.<br/><h6>**vakiomäärän kanban**</h6>Kanban, jota käytetään, kun kanban-sääntöön määritettyjen kanbanien määrä on vakio.<br/><h6>**valmistelija**</h6>Henkilö, joka luo lähdeasiakirjan taloudellisen resurssin pyynnölle.<br/><h6>**valmistettava tuote**</h6>Tehtävän tuloksena syntyvät fyysiset tuotteet.<br/><h6>**valtuutettu viittaus**</h6>Valtuutettu viittaus on tyyppi, joka edustaa viittauksia menetelmiin, joilla on tietty parametriluettelo ja palautustyyppi.<br/><h6>**valuuttakoodi**</h6>Valuuttayksikön aakkosnumeerinen tunnus.<br/><h6>**variantin määritysmenetelmä**</h6>Menetelmä, jolla mallinnetaan päätuotteita ja haetaan tuotevarianttien määrityksiä.<br/><h6>**vastaanottoilmoitus**</h6>Liiketoiminta-asiakirja, johon on kirjattu yhteenveto ostajan toimittajalta saamista tuotteista.<br/><h6>**vekseli**</h6>Lähdeasiakirja, johon on kirjattu varaukseton pyyntö kolmannelle osapuolelle suorittaa maksu toiselle osapuolelle vaadittaessa.<br/><h6>**velvollisuus**</h6>Suojausmallissa joukko sovelluksen käyttöoikeuksia, jotka käyttäjä tarvitsee voidakseen suorittaa vastuualueensa tehtävät.<br/><h3>**Y**</h3><h6>**yksikäyttöinen kanban**</h6>Kanban, jota käytetään vakiomääräisen kanban-säännön kanssa, jotta poikkeuksellisen suureen kysyntään voidaan vastata. Yksikäyttöinen kanban ei käynnistä uutta kanbania, kun se hylätään.<br/><h6>**yleinen budjettivaraus**</h6>Asiakirja, jota julkisen sektorin yksiköt käyttävät usein budjetoitujen varojen korvamerkitsemiseen siten, että ne eivät ole käytettävissä muuhun tarkoitukseen.<br/>
