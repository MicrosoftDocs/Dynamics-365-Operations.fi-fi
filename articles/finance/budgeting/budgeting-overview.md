---
title: Budjetoinnin aloitussivu
description: Tässä aiheessa käsitellään yleisesti Microsoft Dynamics 365 Finance -ohjelman budjetointitoimintojen osia, budjetointityökaluja ja raportointitoimintoja.
author: ShylaThompson
manager: AnnBe
ms.date: 08/09/2017
ms.topic: index-page
ms.prod: ''
ms.service: dynamics-ax-applications
ms.technology: ''
ms.search.form: BudgetPlanningWorkspace
audience: Application User
ms.reviewer: roschlom
ms.custom: 106043
ms.assetid: 702f692e-ad1c-4798-8d3e-c3cf8591d3fa
ms.search.region: Global
ms.author: roschlom
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: af006a94d29781473c164d108fb48ca7d00d169d
ms.sourcegitcommit: 38d40c331c8894acb7b119c5073e3088b54776c1
ms.translationtype: HT
ms.contentlocale: fi-FI
ms.lasthandoff: 01/15/2021
ms.locfileid: "4962907"
---
# <a name="budgeting-home-page"></a>Budjetoinnin aloitussivu

[!include [banner](../includes/banner.md)]

Tässä aiheessa käsitellään yleisesti budjetointitoimintojen osia, budjetointityökaluja ja raportointitoimintoja. 

<a name="components-of-budgeting-functionality"></a>Budjetointitoimintojen osat
-------------------------------------

Yrityksen resurssien suunnittelujakso koostuu yleensä suunnittelu-, budjetointi- ja ennustetehtävistä.

[![Budjetointitoimintojen osat](./media/budgeting-functionality-components.jpg)](./media/budgeting-functionality-components.jpg)

Sekä pitkän aikavälin strategisen suunnittelun että vuosittaisen budjetin suunnittelun prosesseja tuetaan budjettisuunnitelman avulla. Budjettisuunnitelman asiakirjat on integroitu tiiviisti Microsoft Exceliin. Käyttäjien määrittämien rahallisten ja määrällisten skenaarioiden määrää ei rajoiteta. Käyttäjät voivat myös määrittää budjetoinnin organisaatiohierarkian tukemaan sekä ylhäältä alaspäin että alhaalta ylöspäin suuntautuvia budjetointimenetelmiä. Kun budjetti on laadittu ja hyväksytty sovelluksessa, voit muuntaa budjettisuunnitelman budjettirekisteritapahtumaksi. Budjettirekisteritapahtumat tarjoavat työkaluja budjetin ylläpitämiseen ja summien jäljittämiseen budjettikoodien avulla. Budjettirekisteritapahtumien avulla voit korjata alkuperäisiä budjetteja, suorittaa siirtoja ja tehdä budjettisummien siirtokirjauksia edelliseltä vuodelta. Yritys voi ottaa muodostettuun budjettiin perustuvan budjetin hallinnan käyttöön. Hallinnan taso määräytyy organisaatiokulttuurin ja organisaation kypsyystason mukaan. Alhaisen kypsyystason organisaatiot voivat antaa budjetin olla koskemattomana, ja ne ehkä enemminkin reagoivat kuin toimivat ennakoivasti, jos budjetti ei vastaa odotuksia. Toiset organisaatiot voivat ottaa käyttöön budjetin hallintakäytännöt, jotka estävät käyttäjien ostot, jos budjettirahoitusta ei ole.

Erittäin korkean kypsyystason organisaatioissa voi olla käytössä organisaatiokulttuuri, jossa työntekijöille kerrotaan organisaation tavoitteista ja siitä, miten kyseisiä tavoitteita voidaan toteuttaa erilaisten käytäntöjen avulla. Tällainen käytäntö voi olla esimerkiksi verkkotapaamisten järjestäminen matkustamisen sijaan aina, kun se on mahdollista. Sovellus sisältää budjetin hallintakehikon. Sen avulla yritysjohto voi valita joko tiukan hallinnan (joka estää budjetin ylittävät kirjaukset) tai pehmeän hallinnan (jossa käyttäjiä varoitetaan budjettirahoituksen ylittymisestä, mutta käyttäjät voivat itse päättää, mitä he tekevät). Käytössä on myös juoksevat ennusteet. Juoksevassa ennusteessa todellisia kuluja verrataan säännöllisesti budjettiin, ja sen perusteella määritetään, miten yritys toimii budjettiin verrattuna. Juoksevan ennusteen perusteella voidaan tunnistaa myös trendejä. Finance and Operations tukee juoksevia ennusteita budjettisuunnitelman asiakirjan alkuperäisinä suunnittelutehtävinä. Juoksevat ennusteet voidaan tehdä rinnakkain tulevan budjettijakson suunnittelun kanssa.

-   [Budjetoinnin yleiskatsaus](basic-budgeting-overview-configuration.md)
-   [Budjetin hallinnan yleiskatsaus](budget-control-overview-configuration.md)
-   [Budjetin suunnittelun yleiskatsaus](budget-planning-overview-configuration.md)
-   [Toimien ennusteet](position-forecasting.md)
-   [Budjettisuunnittelun perusteluasiakirjat](budget-planning-justification-docs.md)
-   [Excelin budjettisuunnittelumallit](budget-planning-excel-templates.md)

## <a name="budgeting-tools"></a>Budjetointityökalut
[![Budjetointityökalut](./media/budgeting-tools.jpg)](./media/budgeting-tools.jpg) 

Käytettävissä on suunnittelu- ja budjetointitoimintoja, jotka on integroitu kirjanpitobudjetteihin.

-   **Työvoimabudjetit** – työvoiman budjetointi sisältää yksityiskohtaisen budjettikustannuksen suunnittelukomponentin esimerkiksi toimia ja kompensaatioryhmiä varten.
-   **Käyttöomaisuusbudjetit** – voit laskea käyttöomaisuustietojen perusteella suunnitellut poistot ja kirjata muut käyttöomaisuuteen liittyvät suunnitellut tapahtumat.
-   **Projektibudjetit** – Voit luoda projektimoduulissa yksityiskohtaisia projektiennusteita. Projektiennusteet sisältävät tietoja suunnitelluista tunneista, kuluista, maksuista ja nimikkeistä.
-   **Kysynnän ennuste** – voit arvioida tulevan varastokysynnän ja luoda kysynnän ennusteita historiallisten tapahtumatietojen perusteella.

Lisätietoja suunnittelutietojen tuomisesta muista moduuleista budjettisuunnitelmiin on aiheessa [Budjettisuunnittelun integrointi muiden moduulien kanssa](budget-planning-integration-other-modules.md).

## <a name="user-interface-and-reporting-capabilities"></a>Käyttöliittymä ja raportointiominaisuudet
Käyttäjät voivat luoda budjettisuunnitelmia joko suoraan asiakasohjelmassa (käyttämällä määritettävää budjettisuunnitelman asiakirjan sivua) tai Excelin kautta. Excelissä on käytössä useita lisäominaisuuksia. Voit esimerkiksi käyttää ulkoisia tietoja budjettisuunnitelman lähteenä, suorittaa mukautettuja laskutoimituksia sekä käyttää Microsoft Pivot-taulukkoa ja kaavioita. Useimmat budjettisuunnitteluprosessin muuttajat voidaan määrittää. 

Voit esimerkiksi määrittää, kuka tekee budjetoinnin, mitä budjetoidaan ja miltä prosessi näyttää. Vaikka voit käyttää Exceliä budjetin suunnitteluun, sovellus pidetään ainoana tietolähteenä. Tämä ehkäisee budjetin hallintaan liittyviä ongelmia. Budjetoinnin alkutietoja voidaan tuoda budjettisuunnitelmaan kausittaisilla prosesseilla. Sovellus sisältää useita vakiokyselysivuja, joiden avulla voit tarkastella ja analysoida budjetointitietoja raportointia varten. Budjettisuunnitelman tietoja voidaan käyttää [Taloushallinnon raportointi](../general-ledger/financial-reporting-getting-started.md) kautta. Erilliset budjettiskenaariot voidaan näyttää erillisinä sarakkeina taloushallinnon raportissa.






